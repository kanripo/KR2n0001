# -*- mode: mandoku-view; -*-
#+TITLE: 崇文總目
#+DATE: 2015-08-24 22:53:28.310870
#+PROPERTY: ID KR2n0001
#+PROPERTY: BASEEDITION WYG    
#+PROPERTY: JUAN 提要
<pb:KR2n0001_WYG_000-1a>¶
欽定四庫全書　　　　　史部十四¶
　崇文總目　　　　　　　目錄類一(經籍之屬/)¶
　　提要¶
　　　　(臣/)等謹案崇文總目十二卷宋王堯臣等奉¶
　　　　勅撰葢以四館書併合著録者也宋制以昭¶
　　　　文史館集賢為三館太平興國三年於左升¶
　　　　龍門東北建崇文院謂之三館新修書院端¶
　　　　拱元年詔分三館之書萬餘卷别為書庫名¶
<pb:KR2n0001_WYG_000-1b>¶
　　　　曰秘閣以别貯禁中之籍與三館合稱四館¶
　　　　景祐元年閏六月以三館及秘閣所蔵或謬¶
　　　　濫不全命翰林學士張觀知制誥李淑宋祁¶
　　　　等看詳定其存廢訛謬者則去差漏者補寫¶
　　　　因詔翰林學士王堯臣史館檢討王洙館閣¶
　　　　校勘歐陽修等校正條目討論撰次定著三¶
　　　　萬六百六十九卷分類編目總成六十六卷¶
　　　　於慶厯元年十二月己丑上之賜名曰崇文¶
<pb:KR2n0001_WYG_000-2a>¶
　　　　總目後神宗改崇文院曰秘書省徽宗時因¶
　　　　改是書曰秘書總目然自南宋以來諸書援¶
　　　　引仍謂之崇文總目從其朔也李燾續通鑑¶
　　　　長編云崇文總目六十卷麟䑓故事亦同中¶
　　　　興書目云六十六卷江少虞事實類苑則云¶
　　　　六十七卷文獻通考則云六十四卷宋史藝¶
　　　　文志則據中興書目作六十六卷其説參差¶
　　　　不一考原本於每條之下具有論説逮南宋¶
<pb:KR2n0001_WYG_000-2b>¶
　　　　時鄭樵作通志始謂其文繁無用紹興中遂¶
　　　　從而去其序釋故晁公武讀書志陳振孫書¶
　　　　録解題著録皆云一卷是刋除序釋之後全¶
　　　　本已不甚行南宋諸家或不見其原書故所¶
　　　　記卷數各異也考漢書藝文志本劉歆七略¶
　　　　而作班固已有自註隋書經籍志參考七録¶
　　　　互註存佚亦沿其例唐書於作者姓名不見¶
　　　　紀傳者尚間有註文以資考核後來得略見¶
<pb:KR2n0001_WYG_000-3a>¶
　　　　古書之崖略實縁於此不可謂之繁文鄭樵¶
　　　　作通志二十略務欲凌跨前人而藝文一略¶
　　　　非目睹其書則不能詳究原委自揣海濵寒¶
　　　　畯不能窺中秘之全無以駕乎其上遂惡其¶
　　　　害已而去之此宋人忌刻之故智非出公心¶
　　　　厥後托克托等(案托克托原作/脱脱今改正)作宋史藝文¶
　　　　志紕漏顛倒瑕隙百出於諸史志中最為&KR1244;¶
　　　　脞是即髙宗誤用樵言刪除序釋之流弊也¶
<pb:KR2n0001_WYG_000-3b>¶
　　　　宋人官私書目存於今者四家晁氏陳氏二¶
　　　　目諸家藉為考証之資而尤袤遂初堂目及¶
　　　　此書則若存若亡幾希湮滅是亦有説無説¶
　　　　之明效矣此本為范欽天一閣所蔵朱彛尊¶
　　　　抄而傳之始稍見於世亦無序釋彛尊曝書¶
　　　　亭集有康熙庚辰九月作是書跋謂欲從六¶
　　　　一居士集暨文獻通考所載别抄一本以補¶
　　　　之然是時彛尊年七十二矣竟未能辦也今¶
<pb:KR2n0001_WYG_000-4a>¶
　　　　以其言考之其每類之序見於歐陽修集者¶
　　　　秖經史二類及子之半馬端臨文獻通考所¶
　　　　載論説亦然晁公武讀書志陳振孫書録解¶
　　　　題皆在通考之前惟晁志所見多通考一條¶
　　　　陳氏則但見六十六卷之目題曰紹興改定¶
　　　　者而已永樂大典所引亦即從晁陳二家目¶
　　　　中採出無所増益已不能復睹其全然蒐輯¶
　　　　排比尚可得十之三四是亦較勝於無矣謹¶
<pb:KR2n0001_WYG_000-4b>¶
　　　　依其原次以類補入釐為一十二卷其六十¶
　　　　六卷之原次仍注於各類之下又續宋會要¶
　　　　載大觀四年五月秘書監何志同言慶厯間¶
　　　　集四庫為籍今按籍求之十纔六七宜頒其¶
　　　　名數於天下總目之外别有異書並借傳寫¶
　　　　紹興十二年十二月權發遣旴𣅿軍向子固¶
　　　　言乞下本省以唐藝文志及崇文總目所闕¶
　　　　之書註闕於其下付諸州軍照應搜訪云云¶
<pb:KR2n0001_WYG_000-5a>¶
　　　　今所傳本每書之下多注闕字蓋由於此今¶
　　　　亦仍之王應麟玉海稱當時國史謂總目序¶
　　　　録多所謬誤黄伯思東觀餘論有校正崇文¶
　　　　總目十七條鄭樵通志校讐略則全為攻擊¶
　　　　此書而作李燾長編亦云總目或有相重亦¶
　　　　有可取而誤棄不録者今觀其書載籍浩繁¶
　　　　牴牾誠所難保然數千年著作之目總滙於¶
　　　　斯百世而下藉以驗存佚辨真贗核同異固¶
<pb:KR2n0001_WYG_000-5b>¶
　　　　不失為册府之驪淵藝林之玉圃也乾隆四¶
　　　　十六年十月㳟校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
